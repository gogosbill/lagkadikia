Γυμνάσιο Κορώνειας

Έργο για τον 2ο διαγωνισμό ρομποτικής

 Το έργο που πρόκειται να πραγματοποιήσουμε είναι ο πλήρης αυτοματισμός ενός θερμοκηπίου το οποίο θα λειτουργεί όλο το χρόνο. 
Οι παράγοντες τους οποίους θα πρέπει να ελέγχει είναι:
1. η θερμοκρασία του αέρα 
2. η υγρασία του αέρα
3. η υγρασία του εδάφους 
4. η ηλιακή ακτινοβολία
Τόσο η θερμοκρασία όσο και η υγρασία θα πρέπει να βρίσκονται μεταξύ κάποιων ορίων για την βέλτιστη ανάπτυξη των φυτών του θερμοκηπίου. 
Ο έλεγχος της υγρασίας θα γίνει με τη χρήση αισθητήρα υγρασίας αέρα και η ρύθμισή της με   ανεμιστήρα ο οποίος θα ανανεώνει τον αέρα στο εσωτερικό του θερμοκηπίου.
Η ρύθμιση  της θερμοκρασίας κατά τις θερμές ώρες του καλοκαιριού ή και όχι μόνο , θα γίνεται επίσης με τη χρήση του ανεμιστήρα , ενώ για τις κρύες ώρες θα γίνεται με το άναμμα της πηγής θερμότητας που χρησιμοποιεί το κάθε θερμοκήπιο. Στο μοντέλο μας θα χρησιμοποιήσουμε μία ηλεκτρική αντίσταση.
Ο έλεγχος της υγρασίας του εδάφους και αν αυτή πέσει κάτω από κάποια καθορισμένη τιμή, θα δίνει εντολή για το άνοιγμα της βάνας της δεξαμενής ποτίσματος. Σε ένα θερμοκήπιο αυτό θα πρέπει να γίνει με ηλεκτροβάνες. Στο μοντέλο μας   θα γίνει με ένα σέρβο μοτέρ που θα ανοίγει και θα κλείνει την παροχή του νερού.
Για την μέγιστη ανάπτυξη των φυτών κατά τη διάρκεια του χειμώνα όπου η φωτεινότητα  είναι περιορισμένη είναι ανάγκη η χρήση τεχνητού φωτισμού για κάποιο διάστημα της νύχτας. Έτσι, ένας αισθητήρας φωτός θα ενεργοποιεί τις λυχνίες για τον τεχνητό φωτισμό και για όση ώρα χρειάζεται κατά τις πρώτες νυχτερινές ώρες ή κατά τη διάρκεια  έντονης συννεφιάς. 
Το ρεύμα για τον ανεμιστήρα και για τις λυχνίες φωτισμού θα γίνεται από ανεξάρτητη πηγή και όχι μέσο του arduino , λόγω τις μεγάλης ισχύος. Οι ηλεκτροβάνες επίσης χρειάζονται μεγάλη ισχύ , αλλά το σέρβο μοτέρ στο μοντέλο μας μπορεί να τροφοδοτηθεί μέσα από το arduino. Έτσι θα χρειαστεί ρελέ δύο θέσεων. 
Οι τιμές της θερμοκρασίας , της υγρασία του αέρα και του εδάφους θα προβάλλονται σε μία οθόνη lcd. 
Τα υλικά που θα χρειαστούμε και το (κατά προσέγγιση) κόστος είναι :
1.	Funduino UNO Rev3 (Arduino Uno Compatible)    €11.90
2.	breadboard    €4
3.	Servo Micro 2.2kg.cm PlasticGears (Waveshare SG90)   €3.60
4.	Αντάπτορας για arduino 9V Μπαταρία σε Jack 5.5x2.1 mm   €0.90
5.	Adafruit Αισθητήρας φωτός αναλογικός GA1A12S202   €4.90
6.	Jumper Wires 20cm Male to male pack of 10    €1.20
7.	DC Fan 40x40x10mm 5V Slide Bearing EE40100S2   €2.80
8.	Relay Module -2 Channel   €3.50
9.	Αισθητήρας Υγρασίας και θερμοκρασίας DHT11   €2.20
10.	Αισθητήρας υγρασίας εδάφους   €1.90
11.	Λαμπάκι 9V   €0.90
12.	Ηλεκτρική αντίσταση    (από παλιά χαλασμένη συσκευή)
13.	Υλικά για την κατασκευή του μοντέλου του θερμοκηπίου  (άγνωστο ποσό)

Συνολικό ποσό  €37.80
